<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="styles.css">
    <title>Avaleht</title>
</head>
<body>
    <h1>Tere tulemast A.H.Tammsaare veebisaidile!</h1>
    <p>Siin lehel esitan üldist teavet A.H.Tammsaare kohta.</p>
    <p>A. H. Tammsaare, kodanikunimega Anton Hansen; 30. jaanuar 1878 Albu vald, Järva-Madise kihelkond, Järvamaa – 1. märts 1940 Tallinn) oli eesti kirjanik, esseist, kultuurifilosoof ja tõlkija. Tema peateos on viieosaline romaanisari "Tõde ja õigus" ning teised tuntumad teosed on "Kõrboja peremees" (1922) ja "Põrgupõhja uus Vanapagan" (1939).

        A. H. Tammsaare elu ja loomingut tutvustavad kaks muuseumi: üks tema sünnikodus Põhja-Tammsaare talus Tammsaare väljamäel (nn Vargamäel), teine tema viimases elukohas Tallinnas Kadriorus. A. H. Tammsaarele on püstitatud mitmeid mälestusmärke ning tema mälestuseks on nimetatud tänav Tallinnas (A. H. Tammsaare tee), Pärnus ja Tartus. Lisaks kujutati A. H. Tammsaaret alates 1992. aastast Eesti 25-kroonisel pangatähel. Välja antakse ka Tammsaare romaaniauhinda.
        
        Lapsepõlv ja esimesed õpingud
        
        Anton Hansen sündis 30. jaanuaril 1878 Järvamaal Albu vallas Tammsaare-Põhja talus Peeter (1841–1920) ja Ann Hanseni (1852–1903, neiupõlvenimega Backhoff) neljanda lapsena. Peres sündis kaksteist last, kellest kaks aga surid imikutena. Antonil olid vennad Jüri (1873–1943), Jaan (1874–1948), August (1876–1954), Otto (1885–1930), Paul (1892–1922) ja Oskar (1895–1918) ning õed Marie (1879–1959), Anette (1883–1942) ja Marta (1886–1979).
        
        Tammsaare õppis omal käel lugema ja läks 8-aastaselt kooli. Esimesed teadmised omandas Sääsküla koolis, kuhu ta läks 1886. aastal. 1888. aastal asus Anton koos õe Mariega õppima Prümli vallakoolis ning hakkas ka ise luuletusi kirjutama. 1891. aastal aga pidi Anton tagasi kodutallu minema, kus ta jälle rakendati tööle. Mõned aastad hiljem jätkus tema koolitee Väike-Maarja kihelkonnakoolis. Samal aastal, kui Anton sinna õppima asus, tuli sinna kooliõpetajaks ka Jakob Tamm, kelle eeskujul hakkas Anton luuletusi kirjutama ning Tamme õpetusi üritas ta järgida oma kirjutistes elu lõpuni. 1896.(???) aastal lõpetas Tammsaare kihelkonnakooli, misjärel jätkas tööd talus. Tammsaarel aga oli tohutu huvi uusi teadmisi omandada ning soov jätkata oma kooliteed.
        
        Koolikaaslaste mälestuste järgi oli tulevane kirjanik vaikne, tagasihoidlik ja abivalmis. Ta armastas lugeda (kevadel tihti varahommikuti kirikumõisa koplis), mängis vahel viiulit ning käis kalmistul jalutamas ja luuletusi kirjutamas. Mõnikord, kui J. Liiv koolimaja külastas, kutsuti ka Tammsaare Jakob Tamme korterisse ja siis oli läbi ukse kuulda luuletuste lugemist. A. H. Tammsaare on öelnud: "Väike-Maarjas puutusin esmakordselt kokku kirjandusega. Mind juhatas sinna Jakob Tamm."[</p>
    <a href="/">Avaleht</a> | <a href="/about">About</a> | <a href="/contact">Kontakt</a>
</body>
</html>